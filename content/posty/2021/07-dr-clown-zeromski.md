+++
categories = ['Akcje']
date = '2021-12-09'
description = 'Współpraca z wolontariuszami Fundacji Dr. Clown w '
slug = 'dr-clown-zeromski'
tags = ['Akcje', 'Dr. Clown', 'VIII LO']
title = 'Dzielenie się magią świąt z dziećmi ze szpitala im. Żeromskiego!'
subtitle = ''
thumbnail = '/wolontariat/img/07-dr-clown-zeromski/3.jpg'
thumbnail_alt_text = "Tańczący wolontariusze"
+++

🌲🌟🌲W czwartek (09.12) dzieci ze szpitala im. Żeromskiego mogły choć przez chwilę poczuć magiczną atmosferę świąt.🌠 Stało się tak za sprawą wolontariuszy fundacji Dr Clown, którzy zorganizowali im niespodziankę oraz uczniów z naszej szkoły, którzy przybyli w charakterze wolontariuszy. Ubrani w stroje elfów, czapki Świętego Mikołaja🎅🏼 i choinkowe światełka udali się pod okna oddziału chirurgii dzieci, aby uroczyście zaświecić stojącą tam choinkę🎄. Potem pacjenci mieli okazję obejrzeć niesamowity pokaz ledowy, a następnie wolontariusze z zimnymi ogniami w dłoniach zaczęli tańczyć w takt świątecznych piosenek, machając do dzieci i starając się wywołać na ich twarzach uśmiechy. Pożegnawszy małych widzów uczniowie naszego liceum i członkowie fundacji przenieśli się pod okna pediatrii dziecięcej, aby i tam rozweselić młodych pacjentów i wprowadzić ich w świąteczny nastrój.🌲🌟🌲
Pomimo mroźnej pogody❄️ wszyscy dzielnie wytrwali i przez prawie godzinę zabawiali dzieci, świetnie sie przy tym bawiąc. Poczucie sprawienia radości innym wprawiło każdego w dobry nastrój i dało satysfakcję.

![Zdjęcie Wolontariuszy VIII LO i Fundacji Dr. Clown](/wolontariat/img/07-dr-clown-zeromski/1.jpg)

![Zdjęcie grupy Wolontariuszy](/wolontariat/img/07-dr-clown-zeromski/2.jpg)
